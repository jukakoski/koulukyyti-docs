# Huoltajan sovellus

## Näkymät

### 1. Kotinäkymä

Päänäkymässä näkyy käyttäjätietojen lisäksi oppilaan/oppilaiden kuluvan päivän kyydit ryhmiteltynä.

### 2. Viestit

<b>Kyytiviestintä</b>

Kyydin perumiseen ja kyytiin liittyvä viestintä on liitetty kyytiinotto- ja kyydistäpoistumistapahtumiin. Nämä viestit ovat oppilaan kyytitapahtumakohtaisia ja näkyvät vain kyydinjärjestelijälle, kuljettajalle sekä oppilaalle huoltajineen. Kukin näistä voi kirjoittaa vapaamuotoisen viestin, esim. lisätiedon liittyen noutoon tai toimitukseen.

Lisäksi järjestelmän ”Botti” - lähettää kyytitapahtumaan liittyviä automaattiviestejä kyydin tilan muutoksista. Viestiketjuun muodostuu myös tiedot kyydin lähestymisestä, oppilaan kyytiin otosta sekä kyydin valmistumisesta. 

Toiminta jää talteen kyytitapahtuman viestiketjuun. Viestit säilyvät näkyvillä viikon.

<b>Reittikohtaiset viestit / reittitiedotteet</b>

Reittikohtainen viestintä on tarkoitettu tiedotteiden lähettämiseen kaikille reitin osallistujille, lähinnä tiedottamiseen kyydinjärjestelijän toimesta tai kuljettajan viestintään poikkeustilanteissa. 

Myös huoltajalla on mahdollisuus viestiä tätä kautta koko reitille, mutta on siis huomattava, että viesti näkyy kaikille reittiin osallistuville.

Tiedotteet saa esiin painikkeesta reitin otsikossa (megafonipainike), lukemattomat viestit on korostettu punaisella merkinnällä.

<b>Push Notifikaatiot</b>

Sovellus käyttää mobiililaitteiden push-notifikaatioita muutoksien välittämiseen kun sovellus ei ole aktiivisesti käytössä. Notifikaatiot eli ilmoitukset käyttävät mobiililaitteen ilmoituskeskusta ja näkyvät halutessa myös lukitulla näytöllä, joten esim oppilaan kyytiinoton tai toimituksen voi varmistaa avaamatta puhelinta. Ilmoitusta napauttamalla tiedot päivitetään sovelluksesssa.

Ilmoitukset luodaan kaikista kyytitapahtumista, kyydin lähestymisestä sekä kyyteihin tai reitteihin liittyvistä viesteistä.

Ilmoitukset toimivat vain mobiililaitteissa. Ne voi halutessaan kieltää asetuksista, mutta ilman ilmoituksia tiedot eivät päivity reaaliaikaisesti.

### 3. Oppilaat

#### Oppilaan tiedot

Oppilaan tietoihin pääsee päänäkymän lisäksi myös pyyhkäisyvalikon kohdasta oppilaat. Jos oppilaita on useampia, tiettyä oppilasta päästään katsomaan klikkaamalla oppilaan korttia.

Sivulta näkee myös kyydityssopimuksen, kyytikalenterin sekä menneet ja tulevat/aktiiviset kyydit.

<b>Kyytikalenteri</b>

Oppilaan ”kyytikalenteri” liittyy oppilaan koulupäivän kestoon. Kyytikalenteri on suunnitelma koululle saapumisajasta ja koululta lähtöajoista. Järjestelmä luo kalenterin perusteella optimoidut reitit kullekin päivälle.

Kalenteritapahtumat luodaan kyydinjärjestelijän ja automaation avulla ennakkoon. Huoltaja voi tämän avulla nähdä suunnitellut aikataulut ja perua kyydintarpeen ennakkoon tietyltä päivältä tai esimerkiksi vain iltapäivältä.

<b>Kyydit</b>

Sovellus luo ja optimoi kyydit ja reitit päivittäin. Optimoinnissa huomioidaan oppilaiden lukujärjestykset ja poissaolot kokonaisuutena sekä muun muassa lakisääteinen kyyditysajan maksimikesto. 

Kun reitti on luotu, oppilaan aikataulutetut kyyditystapahtumat, näkyvät huoltajan sovelluksessa etusivulla.

<b>Peruutukset</b>

Peruutukset voidaan tehdä ennakkoon ja reitin muodostamisen jälkeen. Kun reitti perutaan ennakkoon, autot eivät aja turhaan ja reitit voidaan optimoida nopeammiksi.

Jos on tiedossa pidempi poissaolo, esim. sairauden vuoksi, voidaan kyydit perua ennakkoon useammalta päivältä. Kyydit voidaan perua myös vain esim. ilta- tai aamupäivältä.

<b>Kyydin peruminen ennakkoon</b>

Ennakkoonperuutus tehdään ”kalenterista”. Kalenterin tapahtumat ovat peruttavissa kunnes reittioptimointi on tehty. Jos on tiedossa pidempi poissaolo, esim. sairauden vuoksi, voidaan kyydit perua ennakkoon useammalta päivältä.

Peruttaessa valitaan kyyti joka halutaan perua ja sitten valitaan valikosta ”peru kyyti”. Vanhempi ei voi vapaasti lisätä tai muokata kyytejä, eli peruminen on sitovaa. Mikäli perut kyydin vahingossa, ole yhteydessä kyytijärjestelijään.

<b>Oppilaan kyydin peruminen kun reitti jo luotu</b>

Oppilaan kyydin peruminen on liitetty kyytitapahtumiin. Kyydin peruminen ”viime tingassa” eli kun reitti jo luotu tehdään kyytitapahtuman toimintopainikkeella.

Huoltaja voi perua kyydin nappia painamalla. Peruutus kohdistuu kyytitapahtumaan ja siitä lähtee tieto kyytitapahtuman osapuolille, eli oppilaalle, huoltajalle, kuljettajalle sekä kyydinjärjestäjälle. Erillistä peruutusviestintää ei tarvita, mutta halutessaan huoltaja voi lähettää kyytitapahtumaan tarkentavan viestin.

Perutun kyydin voi myös palauttaa, mutta riskinä on että kuljettaja on jo ehtinyt ohittaa paikan.

### 4. Oma profiili

Omassa profiisissa voidaan hallita sovelluksen kieliasetuksia ja push-notifikaatioita.